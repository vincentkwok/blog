---
layout: post
status: publish
published: true
title: "除左戴唔戴套，人生有幾可真係會停一停諗一諗？"
wordpress_id: 56
wordpress_url: http://life-on-rails.com/?p=56
date: '2015-05-21 23:50:58 +0000'
date_gmt: '2015-05-21 15:50:58 +0000'
categories:
- "那些年 那無謂的IT事"
tags: []
comments: []
---
<p><caption id="attachment_60" align="alignnone" width="624"><a href="http://life-on-rails.com/wp-content/uploads/2015/05/epic_fail_email.jpg"><img class="wp-image-60 size-full" src="http://life-on-rails.com/wp-content/uploads/2015/05/epic_fail_email.jpg" alt="Epic Fail" width="624" height="351" /></a> Epic Fail</caption></p>
<p>我諗就係send email嘅時候。</p>
<p>每次send之前，首先打嘅，肯肯定唔係email address。點解？大佬，一個唔覺意禁左shortcut，send埋出去，就柒㗎啦。自問，你有無柒過？</p>
<blockquote><p>其實打email，最重要唔係內容，而係對象，任你打到d字識打丁，send錯畀人，一樣柒過關家姐。</blockquote><br />
早一排就真係有間<a href="http://rthk.hk/rthk/news/expressnews/20150508/news_20150508_55_1098168.htm" target="_blank">法國名連鎖餐廳</a>，員工Ivy（<a href="https://www.youtube.com/watch?v=g1Sa5dTf-a8&amp;t=1m6s" target="_blank">代號</a>）係send email之前無睇清楚，就send錯畀唔關事嘅人，如果只係咁簡單send柒左都算，問題係，佢send嘅野有你嘅資料。講100句WTF都無用，至少10萬句WTF先頂得住，因為裹面有10萬幾人嘅資料，輕則都係每日接多幾十個cold call廣告電話，問你借唔借錢，重則d身份證、地址、會員密碼，全部過哂去他人手中。其實email都唔係d咩新鮮野，發展左咁多年，點解仲可以發生呢種事？<a href="http://evchk.wikia.com/wiki/%E9%98%BF%E5%AF%B6%EF%BC%9A%E4%BA%BA%E9%A1%9E%E7%B8%BD%E8%A6%81%E9%87%8D%E8%A4%87%E5%90%8C%E6%A8%A3%E7%9A%84%E9%8C%AF%E8%AA%A4" target="_blank">呀寶</a>想抖下都唔得。</p>
<p>曾幾何時，天真過天真嬌，以為大公司唔會亂黎，<a href="http://zh.wikipedia.org/wiki/2010%E5%B9%B4%E5%85%AB%E9%81%94%E9%80%9A%E7%A7%81%E9%9A%B1%E8%B3%87%E6%96%99%E4%BA%8B%E4%BB%B6" target="_blank">八達通一役</a>之後女神幻㵴，你話保安漏洞（Bug）、畀黑客入侵（hack）都算，要知道呢個電腦世界只有更強嘅矛，但無最強嘅盾。做老細總係想IT部門搞好網絡安全，一出口就要乜乜乜證書認證，手下班毒L死做爛做，又考牌又寫doc（IT人最憎寫嘅含水量高文件），搞完一輪大龍鳳終於搞掂，現實係「不怕神一般的對手，只怕豬一般的隊友」，一個粗心大意嘅email，再加上濕滑嘅職員仔，就已經夠收皮（俚語）。</p>
<p>「個人私隱」呢4隻字，好似只存在係CE同AL考試，現實就係咁兒戲。</p>
<p>話說回頭，你唔柒姐，你同事柒，或者你間公司柒，又或者你用開間公司柒，咁就真係有100間私隱專員公署都無L用。</p>
