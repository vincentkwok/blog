---
layout: post
status: publish
published: true
title: "最有志氣的小事"
wordpress_id: 124
wordpress_url: http://life-on-rails.com/?p=124
date: '2015-08-04 00:10:05 +0000'
date_gmt: '2015-08-03 16:10:05 +0000'
categories:
- "那些年 那無謂的IT事"
tags: []
comments: []
---
<p><caption id="attachment_126" align="alignnone" width="590"><a href="http://life-on-rails.com/wp-content/uploads/2015/08/creation-of-commit.png"><img class="wp-image-126 size-full" src="http://life-on-rails.com/wp-content/uploads/2015/08/creation-of-commit.png" alt="The Creation of Commit -  the details can't see on Sistine Chapel ceiling" width="590" height="774" /></a> The Creation of Commit - the details can't see on Sistine Chapel ceiling</caption></p>
<p>startup圈內，&rdquo;being world&rsquo;s number one&rdquo; 呢句聽唔少，但對我黎講，以下呢句先叫有志氣</p>
<blockquote><p>「希望engineer第一日返工可以做到1個commit」一間startup老細<&#47;blockquote><br />
嘩diu，何其有大志，無講笑，唔好睇少呢件小事，要達成並非易事（高登仔除外），即係叫個會計師第一日返工就開始計公司盆數，同時update落數簿。</p>
<p>要commit code（提交程式碼），首要嘅當然係毒L寫code；要毒L寫code，首先要明白而家嘅code做緊d乜。粗略計算，如果一間公司有10個毒L做同一個project，咁新入職嘅毒L就要「食」10個人嘅code，就好似高登音樂台集體創作咁，樓主寫「牟尼常歡笑，般若確係妙」，後面d人就要接住落去寫，愈遲加入嘅人，束縛愈大。正所謂前人種樹，後人乘涼，前人寫shit，後人食shit。就算你係天龍八部入面嘅掃地僧，識盡天下武功，係一堆shit code面前，都係無用武之地。</p>
<p>code靚都好，要食10條友寫嘅code喎大佬，1日點食呀？code以外，當然有人為因素。毒L雖然獨，但總有同事，同事幫唔幫到手就係其中一個要點，有人提點之下，快熟過快熟通心粉，hihi中伏機率亦都大大減低。講到呢一步，問題就黎：道理上，同事都係毒L，口齒不清，咁點算？答案其實都幾直觀，就係要想盡辦法令毒L脫毒。</p>
<p>靚code，helpful文化，唔毒嘅毒L，3者合1，first commit其實唔難。所謂first commit嘅要求，表面上係對新入職毒L嘅要求，實際上，卻是老細管理方式的自我要求。</p>
<p>好多公司，真係好多公司，第1日要員工set下電腦，聽下公司鴻圖大計、business concept，輕輕鬆鬆又放工，相比之下，first commit嘅目標係非常務實進取嘅想法。</p>
<p>有日，當公司增聘第100個毒L，而毒L喺第1日返工好輕易咁commit，呢間公司，我會落一個結論：不得鳥。</p>
